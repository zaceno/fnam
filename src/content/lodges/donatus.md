---
name: Donatus
number: 174
city: Lund
streetAddress: Krafts Torg 10
email: donatus@friaochantagnamurare.se
seal: $images/Donatus_sigill_frilagt.png
schedule:
  - date: 2025-01-18
    work: Gradgivning 3°
  - date: 2025-02-15
    work: Gradgivning 2°, Årsmöte
  - date: 2025-03-15
    work: Gradgivning 1°
  - date: 2025-04-26
    work: Gradgivning 3°
  - date: 2025-05-17
    work: Gradgivning 2°
  - date: 2025-09-20
    work: Gradgivning 3°
  - date: 2025-10-18
    work: Gradgivning 1°
  - date: 2025-11-22
    work: Gradgivning 2°, Valmöte
  - date: 2025-12-20
    work: Installation (3°)
---
# F.&A.M Logen Donatus nr 174

Logen Donatus, som arbetat i Lund sedan 2015, är en aktiv och intellektuellt stimulerande gemenskap, i vilken det rituella arbetet varvas med spänstiga och utvecklande diskussioner och broderligt samkväm. En logedag hos Donatus kan sträckas ut över hela lördagen för dem som vill – först det rituella mötet, sedan brödramåltid med diskussioner och ibland små föredrag och till sist, för dem som vill och hinner efterloge på en pub. Den typiskt lundensiska kombinationen av tankens kreativitet och ceremoniernas skönhet präglar logen, på ett sätt som vi hoppas och tror för vidare frimureriets tidiga sätt att arbeta under 1700-talet, då logearbetet, broderskapet och filosofin gick hand i hand.

## Om logens namn

Logen är uppkallad efter Lunds domkyrkas förste arkitekt Donatus. Denne stenmästare tros ha varit bördig från norra Italien och kom närmast från bygget av kejsardomen i Speyer.

Lunds domkyrka började byggas på 1100-talet, efter att Lund hade blivit säte för Nordens ärkebiskop. Kyrkan byggdes av sandsten i romansk stil. 

Donatus’ främsta bidrag till domkyrkobygget är det ”fördolda rummet” — kryptan. Detta rum, som är ett av de allra äldsta bevarade i Sverige, är vida berömt för sin arkitektur; främst för sina konstfärdigt utformade pelare, som syftar tillbaka till pelarna i Salomos tempel i Jerusalem. Huvudaltaret, som invigdes 1123 av biskop Asker, är tillägnat Johannes Döparen. 

Donatus nämns i Lunds domkyrkas dödsbok och därmed vet vi att han avled under något av åren mellan 1135 och 1140.

## Om logens valspråk

Logens valspråk – _Quod est superius est sicut quod est inferius_ – betyder ”det som är ovan är såsom det som är nedan” eller förenklat ”såsom ovan, så också nedan”, och är ett fritt citat från den latinska versionen av den så kallade Smaragdtavlan, en medeltida hermetisk text, som uttrycker idén om kosmiska korrespondenser, en central tanke i de hermetiska och alkemiska tankevärldar som bildar delar av frimureriets tankearv.

## Vill du besöka oss?

Frimurare som innehar minst tredje graden i en loge som tillhör en storloge erkänd av Storlogen för Fria och Antagna Murare i Finland (exempelvis Svenska Frimurare Orden), har rätt att besöka våra loger inklusive gradgivningar i 1°, 2° och 3°. Vi välkomnar alltid besök från våra systerorganisationer! 

![Donatus sammanträder i EOS frimurarhus i Lund]($images/EOS-1024x735.jpg)