{
  "questions": [
    {
      "question": "Vad är frimureri?",
      "answer": "Frimureriet är ett moralsystem, en lära i levnadskonst och ett levnadssätt. Det bygger på idén att varje människa kan göra skillnad. Därför erbjuder frimureriet ett sammanhang för personlig mognad, broderlig gemenskap, välgörenhet och livslångt lärande.\n\n[Läs mer om frimureriet här](/fnam/vad-ar-frimureri)"
    },
    {
      "question": "Hur blir jag frimurare?",
      "answer": "För att bli medlem behöver du först uttrycka ditt intresse, träffa nuvarande medlemmar, skicka in en ansökan och genomgå en intervju samt en granskning. Om du blir godkänd deltar du i en invigningsceremoni. \n\n[Mer information finns på vår sida för medlemskap.](/fnam/vill-du-bli-frimurare)"
    },
    {
      "question": "Måste man vara kristen för att bli frimurare?",
      "answer": "Nej, men man måste vara troende, en ateist kan inte bli frimurare. Fria och Antagna Murare ställer krav på att man måste ha en tro på ett Högsta Väsen, men det handlar inte om tillhörighet till ett specifik religiöst samfund eller trosinriktning. I logerna möts män från olika religioner.\n\n[Läs mer under frimureriet och religion](/fnam/frimureri-och-religion/)"
    },
    {
      "question": "Är frimureriet en religion?",
      "answer": "Nej, frimureriet är inte en religion. Det är ett brödraskap som uppmuntrar sina medlemmar att själva utöva sin tro. Frimureriet kräver en tro på ett Högsta Väsen, men förespråkar inte någon specifik religion.\n\n[Läs mer under frimureriet och religion](/fnam/frimureri-och-religion/) [](/fnam/frimureri-och-religion/)"
    },
    {
      "question": "Är frimureriet en världsomspännande organisation?",
      "answer": "Frimureriet finns över hela världen och omfattar mellan fem och sex miljoner medlemmar. Det internationella samarbetet grundar sig på det, att storlogerna i varje land erkänner varandra, men de lyder inte under någon internationell paraplyorganisation. Det existerar olika former av frimureri runt om i världen, men alla förenas i en gemensam idévärld.\n\n[Läs mer om frimureriets historia](/fnam/frimureriets-historia/)"
    },
    {
      "question": "Är frimureriet en hemlig organisation?",
      "answer": "Nej, frimureriet är inte en hemlig organisation – men det är en organisation med vissa hemligheter. Medlemmar kan öppet berätta om sitt medlemskap, men delar av verksamheten, särskilt ritualerna, hålls fördolda för att bevara upplevelsen för dem som ännu inte tagit del av dem. \n\n[Läs mer om frimureri](/fnam/vad-ar-frimureri/)"
    },
    {
      "question": "Vad menas med grader?",
      "answer": "Syftet med frimureriet är att förmedla moraliska och andliga värden samt att ge verktyg för personlig insikt och utveckling. Det sker genom en gradvis undervisning i form av rituella dramer. Varje grad representerar ett steg på vägen, och progressionen sker först när medlemmen visat att han förstått och införlivat föregående graders innehåll. I blålogen finns tre grader, Murarlärling, Brodermurare och Mästarmurare.\n\nEfter grad 3 kan en Mästarmurare så småningom välja att fördjupa sitt frimureri genom att recipiera i fler grader, men det gör man inte i blålogen utan i andra organisationer. Huvudvägarna brukar vara Yorkriten eller Den Urgamla och Antagna Skotska Riten. \n\n[Läs mer under blått frimureri](/fnam/blatt-frimureri/)"
    }
  ]
}