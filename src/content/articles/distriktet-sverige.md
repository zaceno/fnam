---
title: Distriktet Sverige
order: 0
---
# **Distriktet Sverige**

Det blå frimureriet under Fria och Antagna Murare etablerades i Sverige relativt nyligen. Den första logen grundades år 2012, och ytterligare två loger tillkom under 2013. Inledningsvis tillhörde dessa loger ett distrikt med bas i Helsingfors.

För att bättre möta det växande behovet av lokal närvaro och samordning, grundades ett eget distrikt för Sverige år 2014. Detta markerade en viktig milstolpe i utvecklingen av det blå frimureriet i landet.

Distriktet leds av en distriktsstormästare som är stormästarens personliga representant i distrikt Sverige. Han styr, övervakar och utvecklar distriktets verksamhet med målsättningen att främja aktivitet, andlig tillväxt och broderskap. Till sin hjälp har han distriktsstorämbetsmän.

Distriktet Sverige omfattar i dag fyra loger. Dessa loger är verksamma enligt internationellt erkända frimureriska principer och ritualer, och välkomnar troende män med gott anseende – oavsett religiös bakgrund.

Kontakt distriktsstormästaren med e-post: [dism@friaochantagnamurare.se](mailto:dism@friaochantagnamurare.se) [](mailto:dism@friaochantagnamurare.se)

## _Vill du besöka oss?_

Frimurare som innehar minst tredje graden i en loge som tillhör en storloge erkänd av Storlogen för Fria och Antagna Murare i Finland (exempelvis Svenska Frimurare Orden), har rätt att besöka våra loger inklusive gradgivningar i 1°, 2° och 3°. Vi välkomnar alltid besök från våra systerorganisationer! För mer information, kontakta respektive loge.

## _Storlogen i Finland_

Storlogen för Fria och Antagna Murare i Finland grundades år 1924 av tre loger: Suomi 1 i Helsingfors, Tammer 2 i Tammerfors och Phoenix 3 i Åbo. Dessa loger, som i sin tur hade grundats under åren 1922 och 1923 under storlogen i New York la grunden för det blå frimureriet i Finland och senare även i Sverige.

Storlogens huvudsakliga uppgift är att samordna, stödja och vägleda de lokala logernas arbete i landet. Detta sker i en anda av kontinuitet med de värden och principer som fastställdes i frimureriets första moderna konstitution, publicerad i England år 1723. Där definierades de så kallade “de uråldriga landmärkena”, som fortfarande utgör den ideologiska och rituella kärnan i frimureriet.

Storlogen leds av en stormästare, vald för en mandatperiod om två år. Till stormästarens stöd finns ett råd – storlogens styrelse – samt ett äldsteråd. Den löpande administrationen sköts av storskrivaren.

Storlogens verksamhet är organiserad i distrikt – tolv inom Finland samt ett i Sverige. Tillsammans utgör dessa ramen för en bred och levande verksamhet: för närvarande finns omkring 180 loger i och cirka 7 400 aktiva frimurare i Storlogen för Fria och Antagna Murare i Finland.

[Storlogens webbplats](https://vapaamuurarit.fi/sv/)